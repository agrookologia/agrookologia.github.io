---
layout: page-fullwidth
header: 
    image_fullwidth: ForumHeader.png
meta_title: "Európai Agroökológia Fórum"
teaser: "Európai Agroökológia Fórum 2023"
permalink: "/forum/"
---

# Európai Agroökológia Fórum 2023: Összetartó mozgalmak a rugalmasan ellenálló élelmezési rendszerekért 

*2023. november 16–18., Gyöngyös, Magyarország*

Az Európai Agroökológiai Fórum egy háromnapos, személyes részvétellel zajló rendezvény, amely 200-300 résztvevőt hív meg Európából és azon túlról, hogy dinamikus és interaktív párbeszédet folytassanak kulcsfontosságú európai politikai kérdésekről. Az agroökológiában érdekeltek és a közösség képviselői – gazdák, termelők, földművesek, kutatók, társadalmi mozgalmárok, civil szervezetek, európai törvényalkotók – találkoznak, hogy megvitassák a legégetőbb kihívásokat és megoldási javaslatokkal szolgáljanak a jelen mezőgazdasági és élelmezési rendszereiben.

A különböző mozgalmakból és területekről érkező érdekeltek összefogásával olyan szinergiákat kívánunk létrehozni, amelyek példaértékű modellt állítanak fel az agroökológiai átmenet megkönnyítésére Európában, elismerve a mozgalom globális hatókörét. Az európai kontinens változatos éghajlati, társadalmi-gazdasági és kulturális körülményeihez igazított, célzott szakpolitikai döntésekkel támogatott helyi megoldások egy olyan, az éghajlatváltozásnak jobban ellenálló, biológiailag változatos Európát hozhatnak létre, amelynek középpontjában a környezeti és társadalmi igazságosság áll.

A fórum címe, “Összetartó mozgalmak a rugalmasan ellenálló élelmezési rendszerekért” azt jelenti, hogy célunk a nemnövekedés, az agroökológiai és a klímavédelmi és társadalmi igazságossági mozgalmak közötti párbeszéd segítése, miközben arra fókuszálunk, hogyan tudják ezek a törekvések erősíteni és kiegészíteni egymást, a regeneratív jövő kirakósának darabjaiként.

![kép1](/images/venuegyongyos.png)

A Magyar Agroökológiai Hálózat Egyesület segítségével a magyarországi, Gyöngyösön idén megrendezésre kerülő Európai Agroökológiai Fórum szándékunk szerint felhívja a figyelmet a közép-kelet-európai régió agroökológiai gazdagságára, és szorosabb szövetségeket hoz létre a vidéki környezetbe helyezett agroökológia egységei -a tudomány, a gyakorlat és a mozgalom- különböző szereplői között. 

A Magyar Agroökológiai Hálózat egy olyan érdekképviselet, transzdiszciplináris és nemzedékeken átívelő hálózat, melynek célja, hogy összekösse és megerősítse azokat, akik az agroökológiában dolgoznak. Találkozási pontként, tudásteremtő és -megosztó közösségként, valamint érdekképviseleti szervezetként is szolgál számukra. A Hálózat hosszú távú célja, hogy közös munkával és mozgalom-építéssel elősegítse a hazai és nemzetközi gyakorlatok és irányelvek agroökológiai átalakítását, az élelmiszer-önrendelkezés megvalósítását, valamint közös munkával egy társadalmilag, gazdaságilag és környezetileg fenntartható és megújuló mezőgazdaságot hozzon létre – beleértve a termelési, feldolgozási és kereskedelmi tevékenységeket – Magyarországon és azon kívül is.

A 2023-as Fórum a fókuszában – egy gazdag és inspiráló menetrenddel – a következő témakörök állnak:

**1. Középpontban a talaj**

* Élő talajok: Az agroökológia ereje a talaj egészségéért és az éghajlatváltozás mérsékléséért
* ‘Egy egészség megközelítés’ (One Health): A gazdálkodási gyakorlat, a talaj, az állatok és az emberek egészsége közötti kapcsolat

**2. Agroökológia és stratégiai szövetségek**

* Az agroökológia szerepe a stratégiai szövetségek kialakításában: a hálózatok szerepe az agroökológia kiterjesztésében
* Mi a közös bennünk? Az agroökológia, a biogazdálkodás, a regeneratív mezőgazdaság és a permakultúra párhuzamosságai.
* Valódi inkluzivitás: a nemek közötti egyenlőség és a nemek közötti átjárhatóság fontossága az agroökológiai átmenetben
* Az agroökológia és más mozgalmak (nemnövekedés, klímamozgalom, stb.) összekapcsolása

**3. Kihívások és lehetőségek a politika és a helyi kormányzás terén**

* A földhöz való hozzáférés: innovatív megoldások fontossága a fiatalok és az új gazdálkodók számára
* Az első lépések az agroökológiai átmenet felé (szakpolitikai relevancia: a növényvédőszer-használat csökkentése, tápanyagkörforgás)
* Közös élelmezési rendszerekre vonatkozó megközelítés: több ágazatot átfogó stratégia elfogadása a szakpolitika kidolgozásához (szakpolitikai relevancia: a növényvédőszer-használat csökkentése, tápanyagkörforgás) Fenntartható Élelmezési Rendszerek törvény)
* A KAP következő reformja: Utolsó esély a status quo megtörésére az éghajlati katasztrófa előtt?
* Példák a helyi kormányzás támogatására az agroökológiára való áttérés során
* Milyen válaszokat ad az agroökológiai mozgalom a populizmus térnyerésére Közép-Kelet- Európában?

**4. Az átmenet útjai a megfelelő technológia és a hagyományok tiszteletben tartásán keresztül**

* Agroökológia és digitalizáció
* Az oktatás és a szaktanácsadás átalakítása: a felülről lefelé irányuló tudásátadástól a gazdálkodóktól a gazdálkodóknak szóló horizontálisabb megközelítések felé
* Innovatív gazdálkodási technikák az európai mezőgazdaság rugalmas alkalmazkodóképességének elősegítésére
* A hagyományos mezőgazdasági tudás és növényfajták helyreállítása és értékelése (szakpolitikai relevancia: új genomikai technikák)

# [Tekintse meg a programot](https://www.agroecology-europe.org/wp-content/uploads/2023/07/HU_PROGRAMTERV-Euro%CC%81pai-Agroo%CC%88kolo%CC%81giai-Fo%CC%81rum-2023-.pdf )

# CSATLAKOZZ A 2023-AS EURÓPAI AGROÖKOLÓGIAI FÓRUMHOZ!
Jelentkezz, hogy biztosítsd a helyed Európa vezető, regeneratív gazdálkodással foglalkozó tudósai, kutatói, szakértői, törvényhozói, újítói és úttörői között! Az Agroecology Europe elkötelezett a változatosság mellett annak minden formájában, beleértve a gender, rassz, szexuális irányultság, társadalmi osztály, életkor, fizikai képességek, kulturális háttér és etno-vallási hovatartozás kérdését is. Szeretettel várunk minden, az agroökológiai tanulási folyamat bármely állomásáról érkező, bármilyen társadalmi és szakmai háttérrel rendelkező jelentkezőt. A jelentkezési lapot [itt éri el](https://www.agroecology-europe.org/agroecology-europe-forum-2023/registration-aeeu-forum-2023/) 

![kép2](/images/forumregistration.png)

Minden jegytípus teljes körű belépést biztosít a plenáris ülésekre, a műhelymunkákra és az előadásokra. Mivel az étel van a fórum középpontjában, így a legnagyobb örömünkre szolgál, hogy meghívhatunk a helyi gazdák által biztosított terményekből helyben elkészített ételekre. Kapcsolódjunk az ételeken keresztül, miközben eszmét cserélünk és inspiráljuk egymást. A regisztrációs díj tartalmazza az ebédeket az 1. és 2. napon, valamint a vacsorát az 1. napon és az aperitivot a 2. napon. Az utazás és a szállás megszervezése mindenkinek egyéni felelőssége. 

Ne csak mondd, csináld is! A természethez való közelkerülés és a gazdálkodók prioritásainak megismerése a 3. napon kerülnek terítékre, mely során meglátogatunk helyi agroökológiai szemléletű gazdaságokat, termelőket. Add hozzá ezt az opcionális programot a jelentkezésedhez és legyél részese egy teljes tanulmányútnak, nézd meg közelről, hogy működik az agroökológia Magyarországon! Személyszállítás és ebéd az árban!

# További információ az európai agroökológia fórumokról

Minden második évben az Európai Agroökológiai Szövetség helyi gazdákkal, egyetemekkel, társadalmi mozgalmakkal, regionális szervekkel és más civil szervezetekkel karöltve megszervezi a Fórumot, hogy támogassa az eszmecserét, az észervételeket és az alulról szerveződő párbeszédeket.
Az első három Fórumot – [2017 Lyon, Franciaország](https://www.agroecology-europe.org/agroecology-forum-2017/), [2019 Heraklion, Görögország](http://www.agroecologyeuropeforum.eu/) és [2021 Barcelona, Spanyolország](https://www.agroecology-europe.org/agroecology-forum-2021/) – valamint az első Európai Ifjúsági Agroökológiai Fórumot – [2022 Rambouillet, Franciaország](https://www.agroecology-europe.org/agroecology-europe-youth-forum-2022/) – követően idén a Fórum Magyarországra, Gyöngyösre látogat.


