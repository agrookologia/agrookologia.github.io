---
layout: page-fullwidth
header: 
    title: "Történetünk, küldetésünk"
    image_fullwidth: "csoportos.jpg"
    caption:
    caption_url: 
breadcrumb: false
categories:
    - hálózat
tags:
    - content
title: Történetünk, küldetésünk
meta_teaser: "
A konvencionális  mezőgazdasági termelés egyszerre okozója és elszenvedője az éghajlat-változásnak, a talajok eróziójának és a környezetszennyezésnek, pedig a világ - egyre növekvő - lakosságának élelmezése a mezőgazdálkodáson múlik.  Így az egész élelmiszer-rendszerre kiterjedő szemléletváltásra van  szükség, ha a társadalmi igazságosságot szem előtt tartva szeretnénk megóvni a természeti erőforrásokat és alkalmazkodni az éghajlatváltozás során felmerülő kihívásokhoz. Az ENSZ Élelmezésügyi és Mezőgazdasági Világszervezete (FAO) az agroökológiát az éhezés, a szegénység és a klímaváltozás elleni munka egyik kulcsfontosságú eszközeként azonosította. Az agroökológia lehetővé teszi a  hosszú távon is  fenntartható, - a környezet és ember számára egyaránt egészséges - élelmiszer-rendszerek kialakítását."

author: kati
---

Magyarország első agroökológiai konferenciáját a Védegylet, az ESSRG és a Magyarországi Francia Intézet együttműködésében rendezték meg 2019 novemberében. A konferenciát egy műhelymunka követte, amelynek célja volt, hogy összekapcsolja a magyarországi agroökológiai kezdeményezések szereplőit, és alapot képezzen az érintettek jövőbeni együttműködéséhez. Az együttműködést felkarolva 2020-2021-ben a Védegylet szervezésével jött létre  a Magyarországi Agroökológia Hálózat. 

A hálózati munka szervezését a 2022-ben alakult Magyar Agroökológia Hálózat Egyesület végzi. Az egyesület elnöksége:
  * Balogh Lili, elnök: agroökológus, gazdálkodó
  * Lengyel Zoltán, elnökségi tag: gazdálkodó
  * Réthy Katalin, elnökségi tag: agroökológus, gazdálkodó
  * Allacherné Szépkuthy Katalin, elnökségi tag az Ökológiai Mezőgazdasági Kutatóintézet képviseletében

<img src="/images/agroalapitas.jpg" width="400">

Egy olyan világért dolgozunk, ahol

  * a társadalmi rendszerünk a természet rendjéhez igazodik;
  * a környezeti, gazdasági és társadalmi fenntarthatóság szétválaszthatatlan;
  * a környezeti etika az élelemtermelés, -feldolgozás és -elosztás, illetve az agrárpolitika szerves része;
  * a hagyományos és akadémikus ökológiai tudás egymást segítve járulnak hozzá az élelmezési rendszer fenntarthatóvá tételéhez;
  * az élelmezési rendszer a természet és az ember egészségét is szolgálja.
  * a minőségi, helyi, tápláló élelem mindenki számára elérhető, társadalmi, gazdasági helyzettől és földrajzi helytől függetlenül
  * az emberek élelem-, vetőmag- és termőföld-önrendelkezése sértetlen
  * tudatos fogyasztói hozzáállás és szorosabb együttműködés van jelen gazda és fogyasztó között
  * megfelelő mennyiségű és minőségi élelmünk megtermelése és igazságos elosztása hulladékmentesen megy végbe
  * mezőgazdasági gyakorlataink a kultúrtájak újjáéledését szolgálják, harmonizálnak a természetes folyamatokkal és nem terhelik, illetve nem szennyezik a környezet
  * a vidék újranépesül, vonzóvá válik,; helyi közösségek alakulnak, fenntartható, emberséges, vonzó a vidéki élet
  * a mezőgazdaságban dolgozók munkájukért tisztességes jövedelemben és társadalami megbecsülésben részesülnek, munkájukat biztonságos körülmények között végzik
  * a társadalom széles köreinek van beleszólása a döntéshozatali folyamatokba és megvalósul az érdekérvényesítésük - különös tekintettel azokra, akik elnyomásban élnek   

## Alapértékeink:

  * Rendszerszemlélet
  * Együttműködés
  * Részvételiség
  * Szolidaritás
  * Fenntarthatóság
  * Társadalmi igazságosság
  * Társadalmi sebek begyógyítása
  * Minőségi emberi kapcsolatok, tiszteletteljes vitakultúra
  * Generációk közötti együttműködés
  * Tudás megosztása és az ahhoz való szabad hozzáférés biztosítása
  * Tiszteletteljes párbeszéd

![konfi kép](/images/agrokonfi1.jpg)

## Célunk

Ősszekötni és megerősíteni az agroökológiával foglalkozó egyéneket és szervezeteket. Találkozási pontot képezni a tudástermelő és tudásmegosztó közösségünknek.
Hosszú távú célunk, hogy a közös munkán és mozgalomépítésen keresztül elősegítsük a hazai agroökológiai átmenetet, az élelem-önrendelkezés megvalósítását, és együtt tegyünk azért, hogy egy társadalmi, gazdasági és természeti szempontból egyaránt fenntartható mezőgazdasági termelési, feldolgozási és elosztási rendszer jöhessen létre Magyarországon.
