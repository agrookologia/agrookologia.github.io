---
layout: page-fullwidth
header: 
    title: "<br/>Az agroökológia alapelemei"
    image_fullwidth: "teli hatteren.jpg"
    caption:
    caption_url: 
breadcrumb: false
categories:
    - agroökológia
tags:
    - content
title: Az agroökológia alapelemei
meta_teaser: "
A konvencionális  mezőgazdasági termelés egyszerre okozója és elszenvedője az éghajlat-változásnak, a talajok eróziójának és a környezetszennyezésnek, pedig a világ - egyre növekvő - lakosságának élelmezése a mezőgazdálkodáson múlik.  Így az egész élelmiszer-rendszerre kiterjedő szemléletváltásra van  szükség, ha a társadalmi igazságosságot szem előtt tartva szeretnénk megóvni a természeti erőforrásokat és alkalmazkodni az éghajlatváltozás során felmerülő kihívásokhoz. Az ENSZ Élelmezésügyi és Mezőgazdasági Világszervezete (FAO) az agroökológiát az éhezés, a szegénység és a klímaváltozás elleni munka egyik kulcsfontosságú eszközeként azonosította. Az agroökológia lehetővé teszi a  hosszú távon is  fenntartható, - a környezet és ember számára egyaránt egészséges - élelmiszer-rendszerek kialakítását."

author: kati
---

A konvencionális  mezőgazdasági termelés egyszerre okozója és elszenvedője az éghajlat-változásnak, a talajok eróziójának és a környezetszennyezésnek, pedig a világ - egyre növekvő - lakosságának élelmezése a mezőgazdálkodáson múlik.  Így az egész élelmiszer-rendszerre kiterjedő szemléletváltásra van  szükség, ha a társadalmi igazságosságot szem előtt tartva szeretnénk megóvni a természeti erőforrásokat és alkalmazkodni az éghajlatváltozás során felmerülő kihívásokhoz. Az ENSZ Élelmezésügyi és Mezőgazdasági Világszervezete (FAO) az agroökológiát az éhezés, a szegénység és a klímaváltozás elleni munka egyik kulcsfontosságú eszközeként azonosította. Az agroökológia lehetővé teszi a  hosszú távon is  fenntartható, - a környezet és ember számára egyaránt egészséges - élelmiszer-rendszerek kialakítását.

Számos kisebb léptékű és  országos agroökológiai kezdeményezés indult már el világszerte, melyek helyi megoldásokat keresnek globális problémákra. 
A FAO fogalmazta meg azt a 10 alapelemet, amelyek   elősegíthetik egy agroökológiai átmenet beindítását és fenntartását. 

![10 alapelem kép](/images/Bevezető_borító.jpg)

## Ez a  10 alapelem a következő

### Sokféleség
Az agroökológia a változatos gazdálkodásra, a fajok, fajták genetikai sokféleségének támogatására törekszik.  A helyi viszonyokhoz különböző módszerekkel, fajokkal és fajtákkal lehet alkalmazkodni a mezőgazdasági termelésben. 

### Közös tudás kialakítása és megosztása
Az agroökológiai mezőgazdaság kisebb mértékben támaszkodik külső erőforrásokra, és sokkal nagyobb mértékben a helyben kialakult tudásra. Az agroökológiai gyakorlatok, ismeretek terjesztésében, innovatív megoldások kidolgozásában a közös tudás kialakítása  és megosztása központi szerepet játszik.

### Együtthatások, szingergiák

Az ökológiai és társadalmi rendszerek is hatékonyabban tudnak működni, ha az alkotórészek összehangoltan működnek, funkcióikban egymást támogatják. Az alkotóelemek közötti együtthatások az egész rendszert ellenállóbbá, rugalmasabbá teszik a külső hatásokkal szemben, egyúttal növelik a rendszer hatékonyságát is. 

### Hatékonyság
Az agroökológiai mezőgazdasági termelés a természetes folyamatok kiaknázásával, a természetből vett jó mintázatok beépítésével igyekszik a termesztést hatékonyabbá tenni; nem csupán a  termelési lánc, hanem a teljes ökológiai rendszer szintjén. 

### Újrahasznosítás
A természetes folyamatokra támaszkodva az agroökológia támogatja a tápanyagok, a biomassza és a víz körforgásáért felelős  biológiai folyamatokat. Így növelhető az erőforrások felhasználásának hatékonysága, csökken a hulladék mennyisége és a környezetszennyezés mértéke. 

### Rugalmas ellenálló képesség
A reziliencia – vagy rugalmas ellenálló képesség - egy rendszer képessége arra, hogy egyszeri, ismétlődő vagy folyamatos behatásokkal szemben megőrizze alapvető funkcióit és alkalmazkodni tudjon egy új helyzethez. A változatos mezőgazdasági rendszerek nagyobb eséllyel képesek visszaállni eredeti állapotukba olyan szélsőséges környezeti hatások után is, mint az aszály vagy  az árvíz.

### Emberi és társadalmi értékek
Társadalmi törekvésként az agroökológia a kisléptékű termelők és fogyasztók jogaiért dolgozik, célja többek között a természeti erőforrásokhoz:  például a termőföldhöz, vizekhez és a vetőmagokhoz való igazságos hozzáférés elősegítése; az élelmiszerbiztonság és az élelem-önrendelkezés megteremtése; a helyi közösségek érdekeinek előtérbe helyezése, valamint a vidéki életminőség megőrzése és javítása érdekében. 

### Kultúra és étkezési hagyományok
Az élelem központi szerepet tölt be a közösségek hagyományaiban, helyhez kötött, történelmi gyökerei vannak, miközben a táplálkozási szokások és étkezési kultúrák folyamatosan változnak.  Az egészséges, változatos és kulturálisan megfelelő táplálkozási szokások támogatásával az agroökológia hozzájárul az élelmiszerbiztonság, a hagyományok, az emberek és az ökológiai rendszerek  egészségének fenntartásához.

### Felelős kormányzás
Az agroökológiai szemléletű élelmezési rendszerek széleskörű elterjesztéséhez szakpolitikai és társadalmi - gazdasági változásokra van szükség; olyan együttműködésekre, amelyek szövetséget építenek a gazdák, kormányzati intézmények, civil szervezetek, fogyasztók és kutatók között.

### Körkörös és szolidáris gazdaság
Az agroökológia a termelők és fogyasztók  közvetlen összekapcsolására törekszik,  egy szolidáris és körkörös gazdasági rendszer kialakításán keresztül, amely előtérbe helyezi a helyi piacokat és támogatja a helyi gazdasági fejlődést. Az agroökológiai kezdeményezések a helyi igények, környezeti és társadalmi lehetősége alapján kialakult, igazságos megoldásokat támogatják. Az élelmiszer-ellátási láncok rövidítése emelheti a termelők jövedelmét, miközben hozzáférhető árat tesz lehetővé a fogyasztók számára.

A Védegylet Egyesület kiadványa részletesen bemutatja az agroökológia 10 alapelvét magyar példákon keresztül. A kiadvány [itt letölthető](/images/Az-Agrookologia_tiz_alapelve.02.16-1.pdf).

